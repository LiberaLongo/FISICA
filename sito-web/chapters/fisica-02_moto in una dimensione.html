<h1>moto in una dimensione</h1>
<h2>vettori e cinematica</h2>
<p>I <b>vettori</b> hanno <i>modulo</i>, <i>direzione</i>, <i>verso</i>.</p>
<p>Chiamiamo \( \vec r \) il vettore posizione.
<p>In fisica sono vettori: velocità, accelerazione, forza, quantità di moto e i campi elettromagnetici;<br>
sono scalari: massa, tempo, temperatura ed energia (che sono completamente descritte da una quantità numerica e la sua unità di misura).</p>
<p>la <b>cinematica</b> studia <b>il moto dei corpi</b> e le <b>relazioni</b> che intercorrono tra loro.</p>
<p>in questo capitolo ci limitiamo al moto di <b>particelle</b> e consideriamo gli altri corpi (rigidi) come se fossero particelle.</p>

<h2>proprietà dei vettori</h2>

<h3>componenti dei vettori</h3>
<p>possiamo descrivere i vettori descrivendolo in termini di componenti, di \( \vec a \) indichiamo il modulo con \( a \) senza dover specificare \( | \vec a | \)
\[ a_x = a \cos \phi \;\;\;\;\; e \;\;\;\;\; a_y = a \sin \phi \]
\( a \) è sempre positivo ma \( a_x \) e \( a_y \) possono essere sia negativi sia positivi, in dipensenza del valore che assume l'angolo \( \phi \).
\[ a = \sqrt { a_x^2 + a_y^2 } \;\;\;\;\; e \;\;\;\;\; tan \phi = \frac {a_y} {a_x} \]
I <b>vettori unitari</b> (in questo caso \( \hat i \), \( \hat j \) in 2D e anche \( \hat j \) in 3D ) sono vettori di lunghezza 1 che hanno direzione e verso di ciascuno degli assi coordinati.<br>
\[ \vec a = a_x \hat i + a_y \hat j \]
l'equazione vettoriale \( \vec a = \vec b \) significa che i due vettori sono esattamente uguali, ovvero che \( a_x = b_x \) e \( a_y = b_y \).<br>
<i>due vettori sono uguali se e solo se sono uguali tutte le loro rispettive componenti.</i>
</p>

<h3>somma vettoriale</h3>
<p> per fare la somma vettoriale si procede con la regola <b>testa coda</b>, ovvero:
\[ \vec s = \vec a + \vec b = s_x \hat i + s_y \hat j = ( a_x \hat i + a_y \hat j ) + ( b_x \hat i + b_y \hat j ) = \newline ( a_x + b_x ) \hat i + ( a_y + b_y ) \hat j \]
ovvero: &emsp; \( s_x = a_x + b_x \;\;\;\;\; e \;\;\;\;\; s_y = a_y + b_y \)
</p>

<h3>moltiplicazione di un vettore per uno scalare</h3>
<p>Il prodotto tra uno scalare \( c \) e un vettore \( \vec a \), che si scrive \( c \vec a \), è definito come un nuovo vettore di modulo pari al prodotto arimetico tra \( c \) e il modulo di \( \vec a \). Le componenti di questo nuovo vettore sono di conseguenza \( c a_x \) e \( c a_y \).
Lo scalare può essere un numero pure oppure può rappresentare il valore di una grandezza fisica; in quest'ultimo caso, essendo dotato di dimensioni e unità di misura, il nuovo vettore \( c \vec a \) rappresenterà una grandezza diversa da quella del vettore \( \vec a \).</p>
<p>La divisione di un vettore per uno scalare, come \( \vec a / c \) si effettua semplicemente moltiplicando il vettore per il reciproco dello scalare, \( 1 / c \).</p>
<p>La moltiplicazione per uno scalare non modifica la direzione del vettore; può invece rovesciarne il verso nel caso che lo scalare sia di segno negativo.</p>
<p>Moltiplicando un vettore \( \vec b \) per lo scalare -1 si ottiene il vettore \( - \vec b \), che è un vettore di modulo e direzione uguali a quelli di \( \vec b \), ma anvente verso opposto. Le sue componenti sono \( - b_x \) e \( - b_y \). Questo è utile per esprimere la differenza (ovvero puoi esprimere \( \vec d = \vec a - \vec b = \vec a + ( - \vec b ) \) riducendola quindi all'addizione di \( \vec a \) e \( - \vec b \).</p>

